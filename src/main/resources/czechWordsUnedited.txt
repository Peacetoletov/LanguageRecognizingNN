//Babička - Božena Němcová
„Rozsvěť, rozsvěť, děvečko, modlitba naše bude jim snad milá.” Rozžala se ještě
jedna, babička přiklekla s dětmi ke stolu a modlily se, dokud svíčky hořely. „Světlo
věčné ať jim svítí, ať odpočívají v pokoji,” dokončovala babička modlení, děti pak
musely říci “amen.”
Za týden po Dušičkách, když babička děti budila, oznamovala jim, že přijel svatý
Martin na bílém koni. Děti rychle vyskočily z postelí, běžely k oknu – a hle, všude bílo.
Na stráni o zeleném listu ani památky, ani na vrbách u řeky, na olších u potoka. V lese
jedině zelenaly se jedle a smrky, ale větve jejich byly pod tíží sněhu dolů shýbené. Na
jeřábu, který stál blíže stavení a na němž viselo několik zmrzlých stručků, seděla vrána
a drůbež na dvoře stála tiše a dívala se s podivením na tu novotu. Jen vrabci skákali
vesele po záspí, sbírajíce ještě, co byly slepice ležet nechaly. Kočka vracejíc se z lovu
oklepávala při každém kroku tlapky a rychle pospíchala na pícku. Psi ale, zarousaní po
kolena, vesele se proháněli ve sněhu.
„Sníh, sníh, to je dobře, budeme jezdit na saních,” zavejskly si děti, vítajíce zimu,
která jim přinášela zase jiných radostí. Svatý Martin přinesl jim dobré rohlíky a po
svatém Martinu držely se dračky. Ony měly ovšem přástvy mnohem radši, měly při
přástvách více svobody. Když zasedly dračky v kuchyni okolo dlouhé tabule a na tabuli
se octla vysoká hromada peří jako závěj sněhu, tu odháněla babička Adélku a chlapce
ustavičně od tabule dále. Ono se totiž přihodilo jednou, že Jan jsa mezi dračkami, do té
hromady upadl; jaký to byl rámus, snadno si pomyslit. Od té doby říkala babička o těch
malých, že není radno vzít to ke stolu. Ba ani pořádně zadovádět si nesměly okolo stolu,
ani fouknout, ani dvéře příliš otevřít, hned dostávaly láni. Ta jediná radost při těch
dračkách byla ta pučálka a ty pohádky o strašidlech a drábech, o světýlkách a ohnivých
mužích. Za dlouhých mlhavých večerů, když dračky a přástevnice z chalupy a mnohdy
ze vsi do vsi přecházely, bývalo začasté slyšet: tu přestrašilo něco tam, tu zase tam, a
jak se jednou začalo o tom předmětu mluvit, nebylo konce, neboť věděla každá několik
podobných příkladů, l kramolenští zloději, jdouce zjara do kriminálu a na zimu domů
přicházejíce lidé říkali, že „jdou ze studií”, neboť se tam prý vždy něčemu přiučí –,
začasté zavdali příčinu, že lidé o nich mluvili. A mluvíce o nich, začalo se mluvit o
zlodějích vůbec a pak se vypravovaly pohádky o drábech čili lesních loupežnících. Děti
seděly jako úkropkové, ani nedutaly, ale ani za svět nebyly by šly za dvéře, tak se bály.
Proto babička neměla ráda, když se podobné rozumy vykládaly, ale nebyla někdy s to
proud těch řečí zastavit.
Po Martině býval v městečku zimní trh; to šla paní Prošková s Bětkou i Voršou do
městečka nakoupit zásoby nádobí a rozličných potřeb na celou zimu. Děti se sotva
dočkat mohly matky, neboť jim vždy přinesla nějakou hračku a dobrý marcipán, a
babička dostala každý rok vlněné punčochy, bačkory a půl tuctu šňůr na kolovrat
„jarmarku”. – Když si je ukládala do šuplíku, říkala Janovi: „Kdyby tebe nebylo, měla
bych jedné dost.” – Adélka dostala tenkráte jarmarku dřevěnou desku, na níž byla
abeceda. „Až přijde zítra pan učitel, můžeš se začít učit; je ti beztoho chvíle dlouhá,
když se ostatní učí. A když si pamatuješ otčenáš a písničky, budeš si pamatovat i
abecedu,” pravila matka. Děvče si radostí poskočilo a hned bedlivě písmenky
prohlíželo, ochotný Vilím nabízel se, zeji naučí: i, e, a, o, u, ale ona, schovajíc tabulku
za záda, povídala: „Já nechci od tebe, tyto neumíš jako pan učitel.”
„Bodejť, nebudu umět abecedu, když čtu z knihy,” horšil se chlapec uražen.
„Ale v knize to není tak,” odbývala ho sestřička.
„Jej, jej, tys hloupá!” spráskl ruce chlapec.
„Nešťsi,” pohodila hlavou Adélka a šla s tabulkou ke světlu. Co se ti dva o učenost
hádali, dělal Jan v kuchyni Sultánovi a Tyrlovi koncert, troubil na trubku a spolu také
bubnoval na bubínek, co mu byla matka z jarmarku přinesla. Psům nemusela být ta

//Kuchařka Ládi Hrušky
Vařit se dá levně a chutně. Každý týden to ostatně dokazuje reportér Láďa Hruška, který pro diváky
televize Nova připravuje unikátní recepty za pár korun. Tady je přehled jeho dosavadních tipů.
Recept na nadívané kuřecí kůže......................................................................... 2
Recept na chipsy z kuřecích kůžiček.................................................................. 4
Recept na chlebovou polévku............................................................................. 6
Recept na loupáky............................................................................................... 7
Recept na pivní rohlíky........................................................................................ 8
Recept na domácí chleba.................................................................................... 9
Recept na sýrové bulky....................................................................................... 10
Recept na domácí koblihy................................................................................... 11
Recept na rychlou bábovku................................................................................. 12
Recept na žemlovku............................................................................................. 13
Recept na jablečňáky........................................................................................... 14
Recept na bramboráčky....................................................................................... 15
Recept na salát z kůžiček.................................................................................... 17
Recept na smažák z hrnku.................................................................................. 18
Recept na langoše............................................................................................... 19
Recept na lučinu.................................................................................................. 20
a jiné
Vynikající narozeninový koláč pro Láďu Hrušku.................................................. 21
Recept na nadívané kuřecí kůže
1
Láďa Hruška vaří LEVNĚ A CHUTNĚ!
Výborná večeře za 3 koruny! RECEPT
Vaříme levně a chutně. To je nová rubrika Televizních novin, které se ujal inspektor televize Nova
Láďa Hruška. Cílem je ukazovat, jak se dá za málo peněz udělat velká pochoutka a to navíc z těch
nejlevnějších surovin.
Nadívané kuřecí kůže, to je první recept Ládi Hrušky, který se v novém seriálu televize Nova "Vaříme
levně a chutně" proměnil na kuchaře.
"První jídlo zní trochu bizarně a nechutně, ale výsledek rozhodně nechutný není. Naší pochoutku
jsme dávali ochutnávat i lidem v ulicích a ti si ji pochvalovali," uvedl inspektor Ladislav Hruška.
2
Suroviny, které jsou potřeba k uvaření osmi kousků, stály Láďu Hrušku dohromady 25 korun, koření
pak našel doma. Jeden závitek z kuřecí kůže tedy vyjde zhruba na 3 koruny a 13 haléřů.
Nejdříve na oleji osmahneme na drobno nakrájenou cibuli, poté přidáme na drobno nakrájená játra.
Játra můžeme i vynechat. Necháme trochu zchladnout. Posléze vyždímáme namočený chléb v
mléce či vodě a přidáme osmaženou cibulku s játry, přimícháme česnek, vejce, osolíme, okořeníme
a přidáme nasekanou petrželku. Tím máme hotovou náplň do kuřecích kůží.
Náplň zamotáme do kuřecí kůže, kterou zvenku osolíme a posypeme grilovacím kořením. Vše dáme
do pekáče a podlijeme vodou. Vše pečeme pod alobalem zhruba 15 minut, po této době alobal
sundáme a dopékáme ještě dalších 15 minut.
RECEPT NAJDETE TADY
Recept na chipsy z kuřecích kůžiček
3
Láďa Hruška vaří LEVNĚ A CHUTNĚ:
Chipsy z kuřecích kůžiček se sýrem a
pomerančem
A je tu další díl nové rubriky Televizních novin "Levně a chutně". Náš inspektor Láďa Hruška vám
dnes ukáže, jak připravit další mňamku. Tentokrát vám připraví křupavé kuřecí chipsy se sýrem a
pomerančem.
Zbrusu nový seriál "Levně a chutně" se během dvou dílů stal velice oblíbeným. Našeho inspektora
Láďu Hrušku zahrnujete recepty na dobré pochoutky za babku. Tentokrát do redakce přišel recept
na jednohubky z kuřecích kůží. Ve třetím dílu se tedy budeme věnovat specialitě, kterou můžete
připravit na večírek pro hosty nebo jen tak, jako snack k televizi.



Když si náš inspektor přišel nakoupit kuřecí kůžičky do řeznictví, kde je nakupoval před prvním dílem,
nemusel za ně platit, jelikož je dostal darem. Řezník mu je dal proto, že od vysílání první reportáže s
plněnými kůžičkami, jeho řezníci nestačí řezat kůžičky. Tak jdou na dračku!
"Nejprve kůžičky pořádně opláchneme pod vodou a nožem je nakrájíme na menší kousky.
Naskládáme je na čistý pekáč, ani olej nepoužíváme, kůže jsou mastné dost. Pak je osolíme,
opepříme a posypeme grilovacím kořením a šup s nimi do trouby. Dozlatova vypečené kůžičky
4
vyndáme a potřeme sýrem a ozdobíme kouskem pomeranče," popisuje jednoduchý recept Láďa
Hruška.
Foto: tn.cz
Suroviny na tyto jednoduché a levné chuťovky vás vyjde pouhých dvacet korun. Z půl kila kůžiček tak
můžete pohostit až pět strávníků. K chipsům z kůží můžete použít jakýkoliv sýr podle vašeho výběru,
nivu nebo jakýkoliv mazací sýr. DOBROU CHUŤ!
RECEPT NA NĚ NAJDETE ZDE.
5
Recept na chlebovou polévku
Láďa Hruška vaří LEVNĚ a CHUTNĚ:
Výborná chlebová polévka! Jedna porce
za 2,50 Kč!
Láďa Hruška opět vaří levně a přitom chutně. Tentokrát od vás dostal recept na vynikající chlebovou
polévku za pár korun. Za polévku pro čtyři strávníky zaplatíte jenom 9,90 Kč. Podívejte se, jak si ji
uvařit!
Nová rubrika Televizních novin, které se ujal inspektor televize Nova Láďa Hruška, se stala ihned
populární. Po chipsech z kuřecích kůží a nadívaných kuřecích kůžích uvaří inspektor chutnou
polévku.
"Mučte si mě chlebovou polévkou, já viděl Rychlé šípy", křičel v legendární Foglarovce tlouštík. Po
této polévce ale rozhodně neztloustnete, ve svém jídelníčku ji mají totiž dokonce i vegetariáni.
RECEPT NA VÝTEČNOU CHLEBOVOU POLÉVKU:
Foto: tn.cz
Přípravu pak zvládne opravdu každý. I ten, kdo se kuchyni vyhýbá obloukem.
"Do půl litru vody dáme zeleninový bujón. Přidáme lžičku kmínu a vaříme 2 nakrájené krajíce chleba
na kostičky do rozvaření. Pro lepší konzistenci zhruba po deseti minutách proženeme tyčovým
mixérem," radí inspektor.
"Poté přidáme vejce s mlékem, lisovaný česnek. Poslední krajíc chleba nakrájíme také na kostičky a
osmahneme jako krutony na lžíci sádla. Hotovou polévku ozdobíme krutony a pažitkou. Dobrou
chuť," dodává Láďa Hruška.
RECEPT NAJDETE TADY
6
Recept na loupáky
Pečeme s Láďou Hruškou: RECEPT na
super loupáky za tři koruny
Reportér TV NOVA Láďa Hruška už mnohokrát prokázal, že exceluje nejen před kamerou, ale i v
kuchyni. Tentokrát se vrhnul na domácí loupáky, které nakonec vyšly jen na necelé tři koruny za kus!
A to je cena, za kterou si dnes pořídíte maximálně tak suchý rohlík. A co je tedy na výrobu skvělých
domácích loupáků potřeba?
Připravte si:
2 žloutky 6,- Kč (1 do těsta, 1 na pomašlování)
citronová kůra 4,- Kč
1 vanilkový cukr 2,50 Kč
1/3 kostky másla 10,- Kč
1 hrnek vlažného mléka 4,- Kč
půlka kostky droždí 2,50 Kč
1 vrchovatá lžíce cukru krupice 1,- Kč
špetka soli
3 hrnky hladké mouky 4,- Kč
Celkem: 34 korun za 12 loupáků
Foto: TV Nova
A jak na to? Těsto vyrobíme jednoduše smícháním uvedených ingrediencí, samozřejmě s výjimkou
žloutku určeného na potření. Těsto se dá vypracovat buď ručně nebo v domácí pekárně.
Když je těsto uhnětené, necháme ho kynout. Pak na pomoučeném válu z těsta vyválíme rohlíky a
těsto opět necháme kynout.
Pak připravené loupáky potřeme rozšlehaným žloutkem a podle chuti posypeme mákem. Plech
strčíme do rozpálené trouby a pečeme do růžova.
RECEPT NAJDETE ZDE.
7
Recept na pivní rohlíky
Láďa Hruška vaří LEVNĚ A CHUTNĚ:
Upečte si křupavé pivní rohlíky
Inspektor televize Nova se pustil do pivních rohlíků, respektive se rozhodl toto oblíbené pečivo upéct
sám podle prověřené receptury. Jaký je recept na křupavé rohlíky, které vás navíc vyjdou LEVNĚJI
než v obchodě?
Potřebné ingredience:
3 a půl hrnku polohrubé mouky - 6,- Kč
1 vejce - 3,- Kč
1 lžíce mléka - 1,- Kč
1 lžička soli - 0,50 Kč
hrubá sůl na posypání, kmín - 0,50 Kč
hrnek světlého piva - 10 Kč
3/4 kostky droždí - 3,50 Kč
velký panák oleje - 0,50 Kč
Cca 25 Kč / 12 rohlíků
(V obchodech se cena pivních rohlíků pohybuje v rozmezí 4,50 až 5,50 Kč za kus.)
Postup:
Z trošky ohřátého piva a droždí připravíme kvásek, který vlijeme do důlku utvořeného v osolené
mouce a necháme chvíli kynout. Až se na kvásku začnou dělat bublinky, přilijeme zbytek piva, olej,
žloutek a začneme zpracovávat těsto, které následně necháme asi 40 minut kynout.
Vykynuté těsto vyklopíme na vál a rozdělíme na dvanáct částí. Jednotlivé části zpracujeme na
bochánky a následně rozválíme na placky. Ty pak postupně srolujeme na rohlíky. Vložíme na plech
s pečícím papírem a potřeme bílkem rozmíchaným s mlékem a špetkou soli. Na závěr
posypeme hrubou solí a kmínem. Vložíme do trouby předehřáté na 200 stupňů a po 5-7 minutách
přepneme na "horkovzduch" a upečeme dozlatova.
RECEPT NAJDETE ZDE

//Blog - Marek Osouch
Hra na kočku a myš: Tuhý honí Šlachtu
10. 06. 2016 16:20:00
Rezignace, zděšení a ostré výměny názorů provázejí plánovanou reorganizaci policie a sloučení dvou celostátních útvarů ÚOOZ – Útvaru pro odhalování organizovaného zločinu – a ÚOKFK neboli zkráceně protikorupční policie.
Říjen 2015: ÚOOZ zatýká v Olomouci také v řadách hospodářské policie v rámci operace s názvem Vidkun

Květen 2016: ÚOOZ opět zatýká policisty. V jejich síti uvízl detektiv protikorupčního útvaru a jeden bývalý policista opět z hospodářské kriminálky.

Ani v jednom případě nehrála svou úlohu Generální inspekce bezpečnostních sborů, která byla kvůli takovým případům zřízená. V obou situacích se ministr vnitra divil, proč to vyšetřuje ÚOOZ a ne GIBS.

Šlachtovci a státní zastupitelství tady tak dodnes tvořili sehraný tandem, který se nebál jít nikam, ani do řad policie a právě útvaru, se kterým se má ÚOOZ slučovat. Jak by takové sloučení nemohlo ovlivnit rozběhlé kauzy?

Olomoucký vrchní zástupce Ivo Ištvan pro Český rozhlas prozradil, že v minulosti byl dokonce policejní prezident podávat vysvětlení ohledně úniku informací. Sám Ištvan to popsal jako příjemné setkání, ale může se policejní prezident cítit dobře, když sedí na druhé straně na stolu, než policisté obvykle sedávají? Asi moc ne.

V tichosti tak na policejním prezidiu vznikl plán na reorganizaci, ke které má dojít už od července. Robert Šlachta a s ním další více než desítka policistů rezignovala. Státní zastupitelství v Olomouci oznámilo, že reorganizaci začne vyšetřovat, protože má podezření, že tím chtělo policejní prezidium odstranit elitní detektivy. Policejní prezident něco takového popřel a pouze řekl, že jde o kriminalizaci reorganizace a vměšování se jedné složky státní moci do druhé. Chce, aby se tím zabývala Bezpečnostní rada státu.

Politizace, ze které byl obviňován zatím pouze Andrej Babiš, tak je na spadnutí, nikoli však kvůli reorganizaci, ale kvůli tomu, že chce vrchní státní zastupitelství vyšetřovat.

Jednoznačně je to boj. Co chce vrchní státní zastupitelství je však jasné – zachovat současnou situaci. Co chce policejní prezidium, ale moc jasné není. Ano, chce jeden útvar, který bude vyšetřovat nejvážnější kauzy, ale zatím nikdo smysluplně nevysvětlil, proč se reorganizace připravovala potichu, aniž by o ní věděl ÚOOZ (politici o tom opravdu vědět nemusí) a proč bude fungovat už od příštího měsíce.

Píšu pouze ÚOOZ, protože o Útvaru odhalování korupce a finanční kriminality se vůbec nemluví. Nikde jsem nečetl žádné vyjádření, ani žádné stanovisko k plánovanému slučování. Proč? Má ÚOKFK, jehož policisty ÚOOZ v minulých měsících zatýkal, Šlachtův útvar zklidnit? Právě tato nedůvěra mezi dvěma útvary policie je z mého pohledu jednoznačným důvodem, proč Šlachta a jeho kolegové odchází.

Je však jasné, že se ještě máme na co těšit.

Autor: Marek Osouch | pátek 10.6.2016 16:20 | karma článku: 19.47 | přečteno: 598x
Zvyšte článku karmu!
Vstoupit do diskuse (1 příspěvek)
Další články blogera
Marek Osouch
Zrušením Schengenu zrušíme základ Evropské unie

„Obnovme kontroly na hranicích!“ hlásají už nejen lidé v Česku, ale také největší evropské zemi Německu. Tam už o tom mluví dokonce politici.
12.8.2015 v 16:03 | Karma článku: 9.69 | Přečteno: 543 | Diskuse
Marek Osouch
ČNB jako neomezené teritorium prezidenta

Mezi změny ústavy, které mají omezit prezidentovy pravomoci, zařadila Sobotkova vláda také jmenování členů Bankovní rady. Nově u něj má být zavedena kontrasignace. Zeman s tím ale nesouhlasí, přestože ještě před patnácti lety stál na druhé straně barikády a snažil se o něco podobného.
8.2.2015 v 15:48 | Karma článku: 8.90 | Přečteno: 489 | Diskuse
Marek Osouch
ČSSD jako schizofrenik

Vedení ČSSD zrušilo svou stranickou buňku v Duchcově, kde její členové uzavřeli koalici mimo jiné s Dělnickou stranou sociální spravedlnosti. Předseda ČSSD Bohuslav Sobotka považuje DSSS za extremistickou stranu. Ptám se – a co KSČM?
13.12.2014 v 16:48 | Karma článku: 26.24 | Přečteno: 673 | Diskuse
Další články z rubriky Politika
Alena Křehotová
Byla bych báááječnou prezidentkou

Teda nejdřív bych potřebovala fejslifting, páč ve svých 62 letech mám vrásky osmdesátky, přičemž si myslím, že hlava státu by měla i „vypadat“. Proto jsem před 5 lety nemohla volit „avatara“.
29.7.2017 v 9:48 | Karma článku: 11.31 | Přečteno: 322 | Diskuse
Beata Krusic
Pornografický vztah

Když mi můj kamarád podával DVD s tímto názvem filmu, tak jsem mu hned z kraje řekla, ať mi dá pokoj se svým "péčkem", který tak rád sjíždí........( ale samozřejmě to bylo v legraci a v přátelském duchu) a půjčí mi něco komorního,
28.7.2017 v 21:20 | Karma článku: 11.74 | Přečteno: 1036 | Diskuse
Andrea Kostlánová
Divná bitva o Midway a svými důstojníky nenáviděný maršál Rommel

1943 Kreml vyráběl tolik (vysoce hořlavých) tanků, že objemu SU výroby Berlín/ BER nechtěl uvěřit. Německá výroba tanků měla háček – BER nahrazoval tanky PzIV tanky Tiger a Panther ( vyráběn 42-45 v reakci na SU T-34/76 ),
28.7.2017 v 21:08 | Karma článku: 17.44 | Přečteno: 1086 | Diskuse
Ondřej Mrázek
Zkoušení trpělivosti, nebo projev vojenské pitomosti?

Nemůže to být náhoda, že konvoje americké armády brázdí české dálnice vždycky právě v době, kdy je největší dopravní špička. Buď zkoušejí, co všechno si necháme líbit, anebo musí být úplně pitomí.
28.7.2017 v 17:29 | Karma článku: 40.66 | Přečteno: 2687 | Diskuse
Jan Dvořák
Komisařka Jourová odolala útoku ČT, premiér Fico zařídil konec potravinového apartheidu

Ve středu večer jsem měl velký strach o naši paní komisařku z Bruselu, křehkou Věru Jourovou. Dostala se pod děsivou palbu moderátora ČT Borka - všem kulkám však odolala.
28.7.2017 v 12:07 | Karma článku: 32.72 | Přečteno: 1603 | Diskuse



//Pohádky
Zlatovláska.
Byl jeden král, a byl tak rozumný, že i všem živočichům rozuměl, co si povídali. A
poslouchejte, jak se tomu naučil. Přišla k němu jednou nějaká stará babička, přinesla mu v
košíku hada a povídá, aby si ho dal ustrojit: když ho sní, že bude všemu rozumět, co které
zvíře v povětří, na zemi i ve vodě mluví. Tomu králi se to líbilo, že bude umět, co nikdo
neumí, dobře babičce zaplatil a hned poručil sloužícímu, aby mu tu rybu k obědu připravil:
„Ale,“ prý, „ať jí ani na jazyk nevezmeš, sic mi to svou hlavou zaplatíš!“
Jiříkovi, tomu sloužícímu, bylo divné, proč mu to král tak tuze zapověděl. „Jak živ jsem
takové ryby neviděl,“ povídá sobě sám, „vypadá zrovna tak jako had! A jaký by to byl kuchař,
aby ani neokusil, co strojí?“ Když to bylo upečeno, vzal kouštíček na jazyk a pochutnával
Vtom slyší kolem uší něco bzučet: „Nám taky něco! nám taky něco!“ Jiřík se ohlíží, co to? a
nevidí než několik much, co v kuchyni lítaly. Tu zas venku na ulici někdo siplavě volá: „Kam
pák? kam pák?“ A tenčí hlasy odpovídají: „Do mlynářova ječmene, do mlynářova ječmene.“
Jiřík koukne oknem a vidí housera s hejnem hus. „Aha!“ povídá, „taková je to ryba?“ Už
věděl, co je. Čerstvě vstrčil ještě jeden drobet do úst, a pak hada donesl králi, jakoby nic
nebylo.
Po obědě poručil král Jiříkovi, aby mu osedlal koně, že se chce projet, a on aby ho
doprovázel. Král jel napřed a Jiřík za ním. Když jeli po zelené louce, poskočil Jiříkův kůň a
zařehtal: „Hohohoho, bratře! mně je tak lehko, že bych chtěl přes hory skákat!“ – „Což je o
to,“ povídá druhý, „já bych taky rád skákal; ale na mně sedí starý: skočím-li, svalí se na zem
jako měch a srazí vaz.“ – „Ať si srazí, co z toho?“ řekl Jiříkův kůň, „místo starého budeš nosit
mladého.“ – Jiřík srdečně se té rozmluvě zasmál, ale jen tak potichu, aby král nevěděl. Ale
král taky dobře rozuměl, co si koníci povídali, ohlídl se, a vida, že se Jiřík směje, ptá se:
„Čemu se směješ?“ – „Ničemu, královská Jasnosti! jen mi tak něco připadlo,“ vymlouval se
Jiřík. Starý král však už ho měl v podezření, a koňům už taky nedůvěřoval; obrátil a zas
domů.
Když přijeli do zámku, poručil král Jiříkovi, aby mu nalil do sklenice vína: „Ale tvá hlava za
to,“ povídá, „jestliže nedoleješ anebo přeleješ!“– Jiřík vzal konvici s vínem a leje. Vtom
přiletěli oknem dva ptáčkové; jeden druhého honil, a ten co utíkal, měl tři zlaté vlasy v
zobáčku. „Dej mi je,“ povídá ten jeden, „však jsou moje!“ – „Nedám, moje jsou! já si je
zdvihl!“ – „Ale já je viděl, jak upadly, když se zlatovlasá panna česala. Dej mi aspoň dva!“ –
„Ani jednoho!“ – Tu ten druhý ptáček za ním, a ty zlaté vlasy pochytil. Když se tak o ně
letmo tahali, zůstal každému v zobáčku jeden, a třetí zlatý vlas upadl na zem, jen to zazvonilo.
4
Vtom se Jiřík po něm ohlídl a přelil – „Propad´s mi život!“ vykřikl král; „ale chci s tebou
milostivě naložit, když té zlatovlasé panny dobudeš a přivedeš mí ji za manželku.“
Co měl Jiřík dělat? chtěl-li svůj život zachovat, musil pro pannu, ačkoli ani nevěděl, kde jí
hledat. Osedlal si koně a jel kudy tudy. Přijel k černému lesu, a tu pod lesem u cesty hořel keř;
zapálili jej pasáci. Pod keřem byl mravenčí kopec, jiskry na něj padaly, a mravenci se svými
bílými vajíčky sem tam utíkali. „Och, pomoz, Jiříku, pomoz!“ volali žalostně, „uhoříme, i naši
mladí ve vajíčkách.“ – On tu hned s koně dolů, keř uťal a oheň uhasil „Až budeš toho
potřebovat, vzpomeň si na nás, a taky ti pomůžem.“
Potom jel tím lesem a přijel k vysoké jedli. Na vrchu na jedli bylo krkavčí hnízdo, a dole na
zemí dvě krkavčata pištěla a naříkala: „Otec i matka nám uletěli; máme si samy potravy
hledat, a my ubohá písklata ještě lítat neumíme! Och pomoz, Jiříku, pomoz! nasyť nás, sic
umřeme hladem.“ – Jiřík se dlouho nerozmýšlel, skočil s koně a vrazil mu do boku meč, aby
krkavčata měla co žrát. „Až budeš toho potřebovat,“ krákorala vesele, „vzpomeň si na nás, a
taky ti pomůžem.“
Potom dál už musil Jiřík pěšky. Šel dlouho, dlouho lesem, a když konečně z lesa vycházel,
viděl před sebou daleké široké moře. Na břehu moře kraj dva rybáři spolu se hádali. Chytili
velikou zlatou rybu do sítě, a každý chtěl ji mít sobě sám. „Má je síť, má je ryba!“ – A druhý
nato: „Málo by ti tvoje sít byla platná, kdyby mé lodí a mé pomocí nebylo.“
„Až po druhé zas takovou chytíme, bude tvá.“ – „Ne tak, ty na druhou počkej a tuhle mi dej!“
„Já vás porovnám,“ povídá Jiřík; „prodejte mi tu rybu, dobře vám ji zaplatím, a peníze
rozdělte mezi sebe na polovic.“ I dal jim za ni všecky peníze, co měl od krále na cestu, nic si
nenechal. Rybáři byli rádi, že tak dobře prodali, a Jiřík pustil rybu zas do moře. Vesele
zašpláchala vodou, pohroužila se a pak nedaleko břehu ještě jednou vystrčila hlavu: „Až mne,
Jiříku, budeš potřebovat, vzpomeň si na mne, odsloužím se ti.“ A poté se ztratila. – „Kam
jdeš?“ ptali se rybáři Jiříka. – „Jdu svému pánu, starému králi, pro nevěstu, pro zlatovlasou
pannu, a nevím ani kde ji hledat.“ – „Och, o té ti dobře mužem povědít,“ řekli rybáři: „je to
Zlatovláska, dcera králova z Křišťálového zámku tamhle na tom ostrově. Každý den ráno,
když se rozednívá, rozčesává své zlaté vlasy; jde záře od nich po nebi i po moří. Chceš-li,
sami tě tam na ten ostrov dovezem, proto že’s nás tak dobře porovnal. Měj se však na pozoru,
abys pravou pannu vybral: dvanáct je panen, dcer královských, ale jen jedna má zlaté vlasy.“
5
Když byl Jiřík na tom ostrově, šel do Křišťálového zámku prosit krále, aby svou zlatovlasou
dceru jeho pánu králi dal za manželku. – „Dám,“ řekl král, „ale musíš ji vysloužit: musíš za tři
dni tří práce udělat, co ti uložím, každý den jednu. Zatím si do zejtřka můžeš odpočinout.“ –
Druhý den ráno povídá mu král: „Má Zlatovláska měla tkanici drahých perel; tkanice se
přetrhla a perly vysypaly se do vysoké trávy na zelené louce. Ty perly všecky musíš sebrat,
aby ani jedna nechybovala.“ – Jiřík šel na tu louku, byla daleká široká, klekl do trávy a začal
hledat. Hledal, hledal od rána do poledne, ale ani perličky neviděl. „Och, kdyby tu byli mojí
mravenci, ti by mi mohli pomoct!“ – „Však tu jsme, abychom ti pomohli,“ řekli mravenci,
kde se vzali, tu se vzali, ale kolem něho se jen hemžili. „Co potřebuješ?“ – „Mám perly sebrat
na té louce, a nevidím ani jedné.“ – „Maličko jen počkej, my je za tě seberem.“ A netrvalo
dlouho, snesli mu z trávy hromádku perel, nepotřeboval než na tkanici navlíkat. A potom,
když už chtěl tkanici zavázat, přikulhal ještě jeden mraveneček, byl chromý, noha mu tehdáž
uhořela, když u nich hořelo, a křičel: „Počkej, Jiříku! nezavazuj, nesu ještě jednu perličku!“ –
Když Jiřík ty perly králi přinesl a král je přepočítal, ani jedna nechybovala. „Dobre’s udělal
svou věc,“ povídá, „zejtra ti dám jinou práci.“ – Ráno Jiřík přišel, a král jemu řekl: „Má
Zlatovláska koupala se v moři a ztratila tam zlatý prsten: ten musíš najít a přinést.“ – Jiřík šel
k moři a chodil smutně po břehu; moře bylo čisté, ale tak hluboké, že nemohl ani dna
dohlédnout, a což teprve na dně vyhledat prsten? „Och, kdyby tu byla má zlatá ryba, ta by mi
mohla pomoct!“ – Vtom se něco v moři zablesklo, a z hlubiny na vrch vody vyplynula zlatá
ryba: „Však tu jsem, abych ti pomohla; co potřebuješ?“ – „Mám v moři najít zlatý prsten, a
nevidím ani dna.“ – „Teď právě sem potkala štiku rybu, nesla zlatý prsten na ploutvi. Maličko
jen počkej, já ti ho přinesu.“ A netrvalo dlouho, vrátila se z hlubiny a přinesla mu štiku i s
prstenem.
Král Jiříka zas pochválil, že dobře svou věc udělal, a potom ráno mu třetí práci uložil:
„Chceš-li, abych svou Zlatovlásku tvému králi dal za manželku, musíš jí přinést mrtvé a živé
vody; budeť jí potřeba.“ – Jiřík nevěda, kam se pro tu vodu obrátit, šel nazdařbůh kudy tudy,
kam ho nohy nesly, až přišel do černého lesa: „Och kdyby tu byli moji krkavci, snad by mi
pomohli!“ – Tu se mu nad hlavou cosi šustlo, a kde se vzali, tu se vzali dva krkavci: „Však tu
jsme, abychom ti pomohli. Co chceš?“ – Mám přinést mrtvé a živé vody, a nevím, kde jí
hledat.“ – „O té my dobře víme. Maličko jen počkej, my ti jí přinesem.“ A za malou chvíli
přinesli Jiříkovi každý jednu tykvici plnou vody: v jedné tykvici byla živá voda, v druhé
mrtvá. Jiřík byl rád, že se mu tak dobře poštěstilo, a pospíchal k zámku. Kraj lesa viděl od
jedle k jedli rozpjatou pavučinu, prostřed pavučiny seděl velký pavouk, cucal mouchu. Jiřík
vzal tykvici s mrtvou vodou, postříkal pavouka, a pavouk svalil se na zem jako zralá višně,
byl mrtev. Potom postříkl mouchu z druhé tykvice živou vodou, a moucha začala sebou házet,
vyškrábala se z pavučiny ven a fuk do povětří. „Tvé štěstí, Jiříku, že’s mě vzkřísil,“ bzučela
mu kolem uší, „však beze mne sotva bys uhodl, která z dvanácti je Zlatovláska.“
Když král viděl, že Jiřík tu třetí věc taky dokázal, řekl, že mu svou zlatovlasou dceru dá.
„Ale,“ prý, „musíš si ji sám vybrat.“ – Potom ho vedl do jedné veliké síně, tam uprostřed byl
kulatý stůl a kolem stolu sedělo dvanácte krásných panen, jedna jako druhá; ale každá měla na
hlavě loktušku dlouhou až na zem, bílou jako sníh, tak že nic nebylo vidět, jaké má která
vlasy. – „Tuhle jsou mé dcery,“ povídá král; „uhodneš-li, která z nich je Zlatovláska, získal si
ji a můžeš ji hned s sebou odvést; pakli neuhodneš, není ti souzena, musíš odejít bez ní.“ –
Jiřík byl v největší ouzkostí, nevěděl, co si počít. Vtom zašeptalo mu cosi do ucha: „Bz – bz!
jdi okolo stolu, já ti povím, která to je.“ Byla to moucha, co ji vzkřísil Jiřík živou vodou.
„Tahle panna to není – ta taky ne – ta taky ne - - tahle je Zlatovláska!“– „Tuto dceru mi dej!“
vykřikl Jiřík, „tu jsem vysloužil svému pánu.“ – „Uhodls,“ řekl král, a panna hned taky vstala
od stolu, odhrnula loktušku, a zlaté vlasy plynuly jí hustými prameny s hlavy až na zem, a
bylo od nich tak jasno, jako když ráno slunéčko vyjde, až Jiříkovi oči zacházely.
Potom dal král na cestu své dceři, jak sluší a patří, výpravu, a Jiřík odvezl ji svému pánu za
nevěstu. Starému králi se oči jiskřily a poskakoval radostí, když Zlatovlásku viděl, a hned
poručil, aby se přípravy dělaly k svatbě. „Chtěl jsem tě sice dát oběsit pro tvou neposlušnost,
aby tě krkavčí snědli,“ povídá Jiříkovi; „ale že’s mi tak dobře posloužil, dám ti jen sekyrou
hlavu srazit, a pak tě dám počestně pochovat.“ – Když Jiříka odpravili, prosila Zlatovláska
starého krále, aby jí toho mrtvého služebníka daroval, a král nemohl toho své zlatovlasé
nevěstě nijak odepřít. Potom ona srovnala hlavu Jiříkovu k tělu, pokropila ho mrtvou vodou, a
tělo srostlo s hlavou, takže po ráně ani památky nezůstalo; pak ho pokropila živou vodou, a
Jiřík zase vstal, jakoby se byl znovu narodil, čerstvý jako jelen a mladost jen mu z tváří
svítila. „Och, jak jsem to tvrdě spal!“ povídá Jiřík a mnul si oči. – „Ba věru, tvrdě jsi spal,“
řekla Zlatovláska, „a kdyby mne nebývalo, na věky věkův bys byl se neprobudil!“ – Když
starý král viděl, že Jiřík zas ožil, a že je mladší a krásnější než prvé byl, rád by byl taky tak
ještě zas omladl. Hned poručil, aby ho taky stali a pak tou vodou pokropili. Stali ho a kropili
živou vodou pořád, pořád, až ji všecku vykropili: ale hlava nijak mu nechtěla k tělu přirůst;
potom teprv začali mrtvou vodou kropit, a v okamžení přírostla: ale král byl zase mrtev, proto
7
že už neměli živé vody, aby ho vzkřísili. A poněvadž království bez krále nemohlo být, a
nikoho tak rozumného neměli, aby všem živočichům rozuměl jako Jiřík, udělali Jiříka králem
a Zlatovlásku královnou.